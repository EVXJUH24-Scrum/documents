Scrum är ett agilt ramverk för arbete i grupp och projekt. Det är till för att sätta en struktur på den agila processen, med fler riktlinjer, för att hjälpa grupper att hantera projekt och arbete.

Namnet Scrum kommer från scrum i rugby, där lag försöker arbeta tillsammans för att flytta en boll framåt. I ett mjukvarusammanhang så handlar det om att en grupp arbetar tillsammans för att få ett projekt att göra framsteg. Scrum är inte en akronym.

Scrum är ganska litet och även någorlunda simpelt. Det sätter inte en struktur på allt arbete; det lämnar vissa delar åt användaren, delvis hur själva jobbet skall göras. Som exempel, om man får en uppgift att lösa en bugg i kod så säger inte Scrum något om hur man skall gå till väga för det arbetet. Däremot så skulle Scrum ha lagt upp en "todo lapp" för att buggen skall lösas.

Läs gärna på mer om Scrum på <https://scrumguides.org/scrum-guide.html>

## Teori

Scrum är baserat på empiri och lean-tänkande. Det innebär att man agerar baserat på erfarenhet och förbättrar sig i enlighet med observationer och reflektioner. Det innebär också att man försöker effektivisera genom att kasta bort skräp och onödiga moment - eller med andra ord att fokusera på det väsentliga.

Scrum handlar övergripande om att arbeta iterativt och stegvis, och bilda en förståelse av framtid och risk, samt optimera den. I Scrum samlas en grupp av människor som tillsammans har alla nödvändiga färdigheter för att avklara ett arbete.

Arbetet och processer skall vara synliga till alla i gruppen, samt de som tar emot produkten. Alla skall vara med i diskussionen och framgången. Otydliga eller osynliga åsikter kan skada slutmålet.

Arbetet skall inspekteras ofta för att hitta potentiella problem som kan förstöra produkten. Detta kan exempelvis innebära buggar.

Arbetet och processer skall anpassa sig efter målet. Om det visar sig att man är på väg åt fel håll så måste man anpassa sig och styra sig i rätt riktning igen.

## Värderingar

I Scrum så värdesätter man:

- Commitment
- Focus
- Openness
- Respect
- Courage

Dessa ger riktlinjer att följa vid arbetet.

## Komponenter

I Scrum ingår tre komponenter:

1. Scrum Team - innehåller tre inre komponenter
2. Scrum Events - innehåller fem inre komponenter
3. Scrum Artifacts - innehåller tre inre komponenter

Dessa komponenter skapar själva strukturen på Scrum.

### Scrum Team

När man arbetar med Scrum så ska det alltid finnas ett "Scrum Team". Ett Scrum Team är en grupp som samlas för att uppnå ett mål. Gruppen måste innehålla en Scrum Master, en Product Owner och Developers. Det är gruppen som planerar, utför, reflekterar och levererar projekt.

En **Scrum Master** är en "ledare" för ett projekt. Den skall dock inte agera som en typisk ledare. Det är inte Scrum Masterns ansvar att bestämma vem som gör vad. Den ser till att alla förstår Scrum, processen och arbetet. Den stöttar och ger utvecklare en positiv miljö att jobba i. Den ser till att arbetet alltid förbättras. Den jobbar tillsammans med Product Owner för att se till att målet uppnås, och de ändrar krav vid behov. Den ger förslag och coachar alla inom organisationen om Scrum och processer. En Scrum master skall vara en riktig ledare, en som inte styr själv utan stöttar genom bra kommunikation, och låter andra leda tillsammans. En stor del i detta är att låta utvecklare försöka organisera sig själva, och ge tips och riktlinjer när det kan ske förbättringar.

En **Product Owner** är en person med ett mål som skall uppnås, ofta en kund som har beställt en tjänst eller produkt. Produktägarens ansvar är att ge en tydlig bild av mål och förväntningar. Det är produktägarens ansvar att ta fram en Product Backlog (se "Scrum Artifacts"), organisera den och ändra i den vid behov. Produktägaren skall ofta och tydligt kommunicera med både Scrum Master och Developer för att göra arbetet effektivt och se till att alla förstår målet korrekt. Produktägaren är alltid en enda person, men den kan få riktlinjer och specifikationer av andra inom dens egna organisation.

En **Developer** är en person som utför själva arbetet för att uppnå ett mål. Det finns flera utvecklare inom ett Scrum Team, typiskt sätt 3-10 stycken. Utvecklarens ansvar är att planera och utföra Sprints (se "Scrum Events"), samt reflektera och effektivisera deras arbete.

Inom ett Scrum Team så är det extremt viktigt att lita på varandra. Utan ansvar och förtroende så fungerar inte ramverket. Alla inom gruppen ska hålla alla andra till en hög standard och se till att arbetet går framåt på ett effektivt och positivt sätt.

### Scrum Events

Det finns fem händelser och perioder inom Scrum som skall ske och följas: Sprint Planning, Sprint (utförande), Daily Scrum (dagliga möten), Sprint Review, Sprint Retrospective.

Centralt till Scrum är idén av en **Sprint**. En sprint är en period då arbete utförs för att komma närmare ett mål. Det är då utvecklare designar, skriver kod och testar. En sprint har fast i tidlängd, typiskt sätt en månad, men kan vara kortare. Under ett projekts gång så hålls flera sprints. När en sprint är klar så påbörjas direkt en ny sprint.

Innan varje sprint påbörjas så hålls **Sprint Planning**. Inom Sprint Planning så planeras arbetet inför en sprint. Det innebär att ta saker från Product Backlog (se "Scrum Artifacts") och lägga in dem i en Sprint Backlog (se "Scrum Artifacts"). Sprint Backloggen är en lista med saker som skall avklaras inom sprinten. Med andra ord så är det en todo-lista. Hela gruppen (Scrum Team) är deltagande i denna fas:

- Produktägaren ser till att de viktigaste sakerna (Product Backlog) prioriteras
- Utvecklare hjälper till att skapa "tasks", planerar själva arbetet och ser till att de förstår målet
- Scrum Master ser till att alla är på samma bana, ställer viktiga frågor och stöttar

Tre viktiga frågor, utöver annan planering, skall diskuteras i planeringen:

1. Varför är sprinten värdefull?
2. Vad kan och skall göras denna sprint?
3. Vem gör vad?

Efter planeringen så påbörjas sprinten, och då finns **Daily Scrum**. Detta är ett dagligt möte på ungefär 15 minuter då man diskuterar framgångar. Vad är avklarat? Har vi några problem? Vad kan vi justera? Diskussioner hålls dock inte endast under dessa daily scrums; utvecklare ska och brukar träffas för att ha diskussioner kring arbetet, utöver planerade möten.

När en sprint är klar så påbörjas **Scrum Review**. Detta är ett möte då gruppen (Scrum Team) samlas för att diskutera resultatet av sprinten:

- Vad är vi klara med?
- Har vi några problem?
- Vad skall vi göra härnäst?
  (med mera)

Till sist så hålls **Scrum Retrospective**. Detta är också ett möte då gruppen (Scrum Team) samlas för att diskutera, men denna gång med fokus på processer, verktyg och interaktioner:

- Hur kan vi förbättra arbetet i framtiden?
- Vad gör vi bra och bör fortsätta med?
- Vad måste vi fokusera på framåt?
- Förstår vi målbilden?
- Vilka verktyg fungerar bra och vilka kan vi byta ut?
- Kan vi kommunicera bättra?
  (med mera)

### Scrum Artifacts

Med Scrum skapas tre "artifacts": product backlog, sprint backlog & increment.

En **Product Backlog** är en lista med saker som kan och skall göras för att uppnå målet med projektet. Det kan exempelvis vara att designa en webbsida, bygga en server eller lösa en bugg. Produktägaren har ansvar att ta fram denna backlog, och den ser till att den är uppdaterad.

En **Sprint Backlog** är en slice (subset, del) av en product backlog. Det är en lista på saker som skall göras (av utvecklare) under en specifik sprint. Produktägaren och utvecklare ansvarar tillsammans för att ta fram en sprint backlog inför varje sprint. I listan så bestäms också vem som skall göra vad.

En **Increment** är en mätbar enhet av jobb. Enkelt sagt så är det en "task" som skall avklaras i en sprint.
