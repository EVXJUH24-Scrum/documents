# Vanliga frågor om Scrum och Agilt arbete

## Generella frågor

### Vad är skillnaden mellan Agilt och Scrum?

Agilt är ett tankesätt och en uppsättning principer, medan Scrum är ett specifikt ramverk för att implementera agila principer i praktiken.

Agilt är en idé. Scrum är implementation/handling.

### Måste man följa alla Scrum-regler exakt?

Nej, men det rekommenderas att börja med att följa ramverket noga och sedan anpassa efter behov när teamet förstår principerna väl.

### Hur stort ska ett Scrum-team vara?

Rekommendationen är 3-9 utvecklare plus Scrum Master och Product Owner. Större team blir svåra att koordinera.

## Sprint-relaterade frågor

### Hur lång bör en sprint vara?

Vanligast är 2-4 veckor. Välj en längd som ger tillräckligt med tid att skapa värde men inte är så lång att feedback-loopen blir för långsam.

### Vad gör vi om vi inte hinner klart allt i en sprint?

Oavslutat arbete går tillbaka till Product Backlog och omprioriteras. Använd retrospective för att förstå varför och hur ni kan planera bättre.

### Kan vi ändra sprintens omfattning under tiden?

Generellt inte. Sprint scope bör vara låst, men i extremfall kan Product Owner avbryta sprinten helt.

## Roll-relaterade frågor

### Kan samma person vara både Scrum Master och utvecklare?

Möjligt men inte optimalt. Det kan skapa intressekonflikter och göra det svårt att fokusera på de olika rollernas ansvar.

### Vem bestämmer hur arbetet ska utföras?

Utvecklingsteamet är självorganiserande och bestämmer hur arbetet ska utföras. Product Owner bestämmer vad som ska göras.

### Måste Product Owner vara tillgänglig hela tiden?

Inte hela tiden, men måste vara tillräckligt tillgänglig för att inte försena beslut och förtydliganden.

## Process-relaterade frågor

### Hur detaljerad ska en user story vara?

Tillräckligt detaljerad för att teamet ska förstå vad som ska göras, men inte så detaljerad att den blir oflexibel.

### När är Daily Scrum mest effektiv?

Vanligtvis på morgonen för att planera dagen. Samma tid varje dag, max 15 minuter, för att bilda bra vanor.

## Verktyg och teknik

### Vilka verktyg behöver vi för att arbeta med Scrum?

Minimum är något för att visualisera arbetet (fysisk tavla eller digitalt verktyg) och något för att spåra backlog. GitHub är ett bra verktyg. Ett annat populärt verktyg är Jira, men det är svårare att komma in i.

### Måste vi använda burndown charts?

Nej, men någon form av visualisering av framsteg är användbar för att se om sprinten är på rätt spår. I mindre projekt så räcker det oftast med en (Scrum/Kanban)tavla.

## Vanliga utmaningar

### Hur hanterar vi team som arbetar på distans?

- Använd digitala verktyg för kommunikation (e.g. Teams, Discord)
- Ha tydliga rutiner för möten
- Dokumentera beslut och diskussioner
- Säkerställ att alla har rätt verktyg
- Var tydlig i kommunikation (bättre övertydlig än att bilda missförtånd) - detta gäller oavsett distans

### Vad gör vi när teammedlemmar har olika erfarenhetsnivåer?

- Använd par-programmering
- Skapa mentorskap, lär varandra
